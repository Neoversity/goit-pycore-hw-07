# goit-pycore-hw-07

## Тема 10. Домашня робота. Розширене Об'єктно-Орієнтоване Програмування в Python

### Технiчний опис завдання

### Завдання 1

#### По перше додамо додатковий функціонал до класів з попередньої домашньої роботи:

- Додайте поле birthday для дня народження в клас Record . Це поле має бути класу Birthday. Це поле не обов'язкове, але може бути тільки одне.
- Додайте функціонал роботи з Birthday у клас Record, а саме функцію add_birthday, яка додає день народження до контакту.
- Додайте функціонал перевірки на правильність наведених значень для полів Phone, Birthday.
- Додайте та адаптуйте до класу AddressBook нашу функцію з четвертого домашнього завдання, тиждень 3, get_upcoming_birthdays, яка для контактів адресної книги повертає список користувачів, яких потрібно привітати по днях на наступному тижні.


Тепер ваш бот повинен працювати саме з функціоналом класу AddressBook. Це значить, що замість словника contacts ми використовуємо book = AddressBook()

### Завдання 2

#### Для реалізації нового функціоналу також додайте функції обробники з наступними командами:

- add-birthday - додаємо до контакту день народження в форматі DD.MM.YYYY
- show-birthday - показуємо день народження контакту
- birthdays - повертає список користувачів, яких потрібно привітати по днях на наступному тижні

#### Тож в фіналі наш бот повинен підтримувати наступний список команд:

- add [ім'я] [телефон]: Додати або новий контакт з іменем та телефонним номером, або телефонний номер к контакту який вже існує.
- change [ім'я] [старий телефон] [новий телефон]: Змінити телефонний номер для вказаного контакту.
- phone [ім'я]: Показати телефонні номери для вказаного контакту.
- all: Показати всі контакти в адресній книзі.
- add-birthday [ім'я] [дата народження]: Додати дату народження для вказаного контакту.
- show-birthday [ім'я]: Показати дату народження для вказаного контакту.
- birthdays: Показати дні народження, які відбудуться протягом наступного тижня.
- hello: Отримати вітання від бота.
- close або exit: Закрити програму.

Наша функція add_contact має два призначення - додавання нового контакту або оновлення телефону для контакту, що вже існує в адресній книзі. 

Параметри функції це список аргументів args та сама адресна книга book.

Спочатку функція розпаковує список args, отримуючи ім'я name і телефон phone з перших двох елементів списку. Решта аргументів ігнорується завдяки використанню *_. Далі метод find об'єкта book виконує пошук запису з іменем name. Якщо запис з таким іменем існує, метод повертає цей запис, інакше повертається None.
Якщо запис не знайдено, то це новий контакт і функція створює новий об'єкт Record з іменем name і додає його до book викликом методу add_record. Після додавання нового запису змінній message присвоюється повідомлення "Contact added." успішності операції.
Далі незалежно від того, чи був запис знайдений або створений новий, до цього запису додається телефонний номер за допомогою методу add_phone, якщо він був наданий. На завершення функція повертає повідомлення про результат своєї роботи: "Contact updated.", якщо контакт був оновлений, або "Contact added.", якщо контакт був доданий. Для перехоплення помилок вводу та виведення відповідного повідомлення про помилку використовуємо декоратор @input_error.


#### Критерії оцінювання:

1. Реалізувати всі вказані команди до бота

2. Всі дані повинні виводитися у зрозумілому та зручному для користувача форматі

3. Всі помилки, такі як неправильний ввід чи відсутність контакту, повинні оброблятися інформативно з відповідним повідомленням для користувача

4. Валідація даних:

Дата народження має бути у форматі DD.MM.YYYY.
Телефонний номер має складатися з 10 цифр.
5. Програма повинна закриватися коректно після виконання команд close або exit
